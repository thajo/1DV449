##Projekt - Webbteknik II - 2013/2014

###Inledning
Som avslutning av denna kurs ska Du skriva en komplett applikation som ska sammanfatta vad du lärt dig under kursens gång samt förhoppningsvis tillskansa dig ny kunskap och ny erfarenhet kring hur man jobbar mot befintliga webb-API:r. Projektet är också tänkt att ge dig kunskaper om nya och relaterade HTML5-AÅI:r för JavaScript-klienter.

Vår förhoppning är att du i detta moment utvecklar en egen applikationsidé och som du utan problem skullekunna visa upp för tilltänkta arbetsgivare när du söke rjobb. Det är också klart önskvärt att du låter ditt eget driv och kreativitet som webbutvecklare komma fram här.

###Uppgiften

####1.1 En mashup-applikation
Tanken är att du ska skapa en egen mashup-applikation utifrån en egen idé. Vad applikationen ska hanterar för slags data är upp till dig och din idé. Vi ser gärna att ni utvecklar en applikation kring något du brinner för. Förhoppningsvis jobbar du vidare på din idé från seminarium 3.

Du börjar med att beskriva din idé i ett kort dokument som du publicerar på ditt github-repo som hör till kursen
Gör detta så fort som möjligt men senast **19:e december 2013**.

####1.2 Krav på applikation för godkänt (betyg 3)
Vi kommer alltså ha en fri hållning till vad din applikation behandlar för data och hur du bygger den men det finns ett antal krav vi kommer ha på applikatinen. för godkänt (betyg 3) på projektet.

* Krav på externa API:er

- Bygg en applikation som hämtar data från **minst två stycken externa API:er**. dessa ska såklart sammankopplas på ett dynamiskt sätt i din applikationskod.
- Bygg en applikation som hämtar data från **minst ett externt API** samt stödjer sig på ett eget API (eventuellt skrapad data) och sammankopplar dessa på ett dynamiskt sätt.

	Du ska implementera felhantering till din applikation så att användaren av applikationen blir medveten om t.ex. något 	av API:erna går ner.


* Local Storage

Applikationen ska använda sig av "local storage" på klientsidan. Det kan t.ex. finnas data som kan cachas på klientsidan (hit räknas ej statiska filer. Detta kan du använda Offline Web Applications till istället).

* Stabilitet och design
Din applikation ska självklart fungera utan buggar eller ohanterade fel. Användaren ska hela tidens veta vad som pågår i applikationen.
Designen ska kännas proffsig och genomarbetad. Nej, en ogenomarbetad design är INTE "enkel och stilren".

* Klientsidan ska vara en Single Page Applikation
Dina anrop mellan klient och server ska ske helt asynkront.

* Optimering och säkerhet
Det ska framgå av din applikation och rapport att du tänkt på optimering och säkerheten i din applikation.


* Cachning
Din applikation bör cacha data både på front- och backend

* Reflekterande rapport, inspelad redovisning
Du redovisar din applikation genom att göra en muntlig redovisning. Denna gång ska dock denna redovisning vara inspelad som film på lämpligt format. Du ska under minst tre och max fem minuter beskriva din applikation och varför den är bra! 


####1.3 Eventuellt betygshöjande funktioner (betyg 4 och 5)

För högre betyg än (G/3) ska applikationen redovisas innan utsatt leveransdatum 19 januari 23:59.

Vi ser såklart gärna att ni utmanar er själva och testar nyar grepp och tekniker vilket kan ses som betygshöjande. Här är några förslag som skulle kunna vara betygshöjande funktioner i din applikation

* Inkludera flera HTML5-api:er så som geolocation, offline web browsing, web sockets m.m.
* Inkludera flera externa API:er och höj din applikations funktionallitet ytterligare
* ???

####1.4 Bedömning
Din applikation kommer examineras på följande grunder:

* Egen kreativitet. Är din applikation nytänkande och intressant.
* Förmåga att lösa problem.
* Funktionallitet - Hur mycket funktioner har din applikation. Vilket mervärde ger applikationen. Hur väl fungerar applikationen
* Kvalité på din rapport. Ger din rapport en bra bild av din applikation. Har du reflekterat på ett bra sätt över det du gjort.
* Den inspelade presentationen. Hur väl "säljer du in" och förklarar din applikation i din presentation.
* Uppfyllande av leransdatum
* Lärdommar utanför laborationskurs. Påvisar din applikation och rapport att du inkluderat och inskaffat ny kunskap som inte tagits upp i laborationskursen


###1.5 Viktiga datum
* 19:e december 23:59 - Deadline för att lämna in applikationsidé
* 19:e januari 23:59 - Inlämning av kod, rapport, URL till körbar version av din applikation och inspelad redovisning. Allt ska finnas att få tag på via github.

###1.6 Rapporten
Den skriftliga projektrapporten du lämnar in ska innehålla följande:

- Inledning där du beskriver vad du gjort och bakgrunden till din applikation
- Serversida: Beskriv hur din applikation fungerar på serversidan. Beskriv funktionaliteten och hur den är uppbyggd. Vald teknik/programmeringsspråk/ramverk? Hur fungerar cachningen? Hur sköter du felhanteringen m.m.
- Klientsida: Hur fungerar din applikation på klientsidan. Beskriv på liknande sätt som serversidan.
- Egenreflektion kring projektet: Här tar du upp hur projektet har gått. Vilka eventuella problem har du stött på? Finns det funktioner som du velat implementera men int ehunnit? Hur skulle du vilja jobba vidare med din applikation?
- Risker med din applikation. Reflektera över vilka risker det finns med din applikation; rent tekniskt, säkerhet, etiskt m.m.
- Skriv också om de eventuella delar du anser vara betygshöjande med din applikation. Motivera varför du anser dessa vara betygshöjande.

###1.7 Tips
- Använd gärna ramverk, både till klient- och serversidan.
- Dyk upp på handledningspassen om du behöver fråga om något.
- Campus-studenter - *KOM TILL SKOLAN OCH ARBETA HÄR!* Det är enklare att utbyta idéer och tankar vilket förenklar ert arbete.
- Använd diskussionsforumet för att diskutera med varandra
- Börja på rapporten tidigt för att kontinuerligt hålla den uppdaterad

